Wanneer je in de context van een grote organisatie werkt, wordt je vaak aangesproken door sales afgevaardigden van leveranciers. Die kunnen je op het verkeerde moment aanspreken of vrij agressief zijn in hun aanpak.

Vaak ontstaat dan de reflex om over het algemeen die praatjes te weren. 

Af en toe moet je die toch eens ruimte geven, het zijn soms wel eens momenten waarop je je eigen evolutie en inzichten nog eens kan plaatsen tegen het continu evoluerende landschap.

Zeker met het steeds verder uitdeinend landschap in martech SaaS diensten loont het de moeite om toch nog eens af en toe een paar van die sales praatjes aan te horen.

Ook vanuit een meta perspectief kan je dit bekijken: hoe vertellen zij  tegenwoordig hun verhaal? Wat is bij hen het naratief, of wat zijn de drijvende thema's? Wat zijn de begrippen en jargon die ze vandaag hanteren?
