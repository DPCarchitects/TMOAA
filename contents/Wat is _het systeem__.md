Bij het bespreken van "een systeem" hebben we het vaak over de feitelijke technologische oplossing. Maar eigenlijk bestaat het systeem uit meer dan louter de technologie.

Een systeem is het samengaan van technologie, de processen en de mensen die het gebruiken.

Een alarmsysteem, is net enkel het afgaan van een alarmsignaal, maar ook iemand die er op reageert en in actie schiet. Anders is het waardeloos.

Vaak besteden we heel veel aandacht aan de technologische component. In dit voorbeeld, de elektronica die een alarmsignaal omzet in bijvoorbeeld een "rode lijn op een scherm en auditief signaal". Maar wat met de rest van de waarde-ketting? Kijkt er iemand naar het scherm? Wanneer en hoe vaak? En als die dan op de hoogte is, wat kan die vervolgens doen? En hoe lang duurt dan de daar op volgende reactie? Wat zorgt er dan voor dat het alarm uiteindelijk stopgezet kan worden? Die hele ketting vormt het sytseem.

We gaan te vaak over-engineeren op het technologische deel als we te weinig aandacht hebben voor de menselijke interactie. Om bij het voorbeeld te blijven, wat voor zin heeft het om een alarmsignaal binnen seconden te laten afgaan, als de reactie die daar op volgt minstens een half uur duurt?

