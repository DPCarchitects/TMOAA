Ervaringen van concullega's uitwisselen op evenementen of conferenties kan zeer inspirerend en leerrijk zijn.

Er hangt soms wel een vervelend kantje aan, men doet immers vaak de zaken wat rooskleuriger voor dan ze in realiteit zijn. Vaak wordt de "to-be" gepresenteerd alsof het de as-is is etc. Er heerst soms wel een beetje een haantje-de-voorste sfeertje waarbij iedereen (zijn architectuur en) zich graag op zijn best toont. Doorgaans is er vooral aandacht voor de "successen", dat is tof, maar de "failures" zijn dikwijls het interessantste.

Af en toe, luid en duidelijk laten zien waar het moeilijk loopt is vaak een enorme ijsbreker. Dat maakt zeer vaak de tongen los, en plots heeft iedereen het over de dingen die echt relevant en interessant zijn. 
