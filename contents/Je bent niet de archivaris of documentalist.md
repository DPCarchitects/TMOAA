In architectuur gaan we vaak aan de slag met allerlei schema's, diagramma's om ons punt te kunnen maken. 

Sommige van die schema's kunnen een langlevend iets zijn, sommige dienen louter om iets uit te klaren bij een specifieke probleemstelling.
Sommige van die documentatie is eerder in een breed perspectief, soms heeft het nauwer met een specifiek domein te maken.

Vaak is het nuttig om deze artefacten ergens als naslagwerk bij te houden. Voor documentatie die zich binnen een specifiek domein of oplossing bevind is de beste plaats om ze bij te houden wellicht binnen de bijhorende project-documentatie. Daar moet ze immers het makkelijkst teruggevonden worden door de teams die er mee aan de slag gaan. 

Voor de eerder overkoepelende items is het wellicht het beste om dit binnen de architectuurwerking te organiseren en te beheren.

Er is wel één ding dat ik hier belangrijk vind: je bent niet de documentalist! Een architect gebruikt vaak diagramma's schema's etc. maar dat maakt van jou niet de documentalist van het team dat verantwoordelijk is voor alle documentatie. 
Ieder lid van een team, productowner, QA, engineer, developer, tester of ux'er, heeft zijn verantwoordelijkheid in het documenteren van de werkzaamheden in zijn vakdomein. De architect is daar, zoals al de andere teamleden, maar een deel van.