Het is waar. Ze hebben ons eigenlijk niet nodig. een bedrijf kan ook functioneren en draaien zonder architecten.

Er zijn heel veel omgevingen waar mensen mét expertise gewoon zelf wel dingen werkend krijgen, zonder architecten. Meer nog, die omgevingen hebben wel een "architectuur", want er zijn immers werkende oplossingen die op een bepaalde manier opgetuigd zijn geraakt, maar zonder architecten.

Vanaf het moment dat iemand beslist om 2 stenen op elkaar te leggen heb je al een "architectuur".

Die bedenking is belangrijk. Het plaatst ons, architecten, in een bescheiden positie. 

Het helpt ons wel duidelijk te maken waar we echt in horen bij te dragen, waar onze échte meerwaarde hoort te zijn: we geven richting aan, we houden het overzicht, we zetten focus, we leggen het "waarom" bloot. Als we er voor kiezen om een huis een schuin dak te geven i.p.v. een plat dak, leggen we ook uit waarom dat zo is, en wat de voorwaarden zijn om te bepalen wanneer of dat dak er juist op gezet werd. 

Zelfs de keuze om iets chaotisch of ongecontroleerd te laten verlopen, kan een keuze zijn.