Een goed ingebedde architectuurwerking in de technolgieteams is belangrijk. Daarom is het ook het beste om vooral mee in te haken op de bestaande ceremonieën van de teams en in de teams niet te veel extra nieuwe overlegmomenten op te tuigen.

Maar dat betekent niet dat je als architect(en) buiten de teams je geen eigen ritme kan aanhouden. Ook rond je eigen werking moet je een bepaalde organisatie zetten.
Een organisatie waarin je de "agenda zet", wie is met welke topics bezig? Moeten we de focus of werkverdeling verleggen? Wat met aankomende nieuwe vraagstukken?

Naast het zetten van de agenda is er ook nood om af en toe op inhoudelijke thema's eens te kunnen "sparren" met andere architecten of collega's.
Bovendien heb je naast het werk in de teams nood aan een eigen plek voor documentatie van je eigen frameworks, tools en checklists, je artefacten die nuttig zijn voor jezelf als architect.

Voor het beheer rond je eigen architectuurdomein moet je dus ook de nodige "hygiëne" en organisatie voorzien. En daar hoort ook een eigen "ritme" bij. Een architectenoverleg dat elke 3 weken plaatsvind kan daar een voorbeeld van zijn.

Soms zijn er ook iets formelere momenten die je deel kan laten uitmaken van je eigen "ritme", een architectuurboard om enkele formele kaders en principes te valideren kan ook zo'n moment zijn.

Het feit dat je zo'n eigen "ritme" aanhoudt heeft ook een onrechtstreeks, eerder verborgen, voordeel, het geeft je wel bijkomende geloofwaardigheid in de positionering van het architectendomein.
