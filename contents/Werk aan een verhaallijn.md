Gooi niet meteen een schema of diagram op tafel. Bouw zorgvuldig je verhaallijn uit. Zorg dat je het waarom van alles nog eens goed op een rij zet. Geef beperkingen of randvoorwaarden aan. M.a.w. "set the scene" vooraleer je een oplossing op tafel legt.

Het is belangrijk dat je iedereen mee hebt in jouw denkpatroon vooraleer je ze concrete oplossingen toont. Vanaf het moment dat je iets concreet op tafel legt, gaan mensen meteen in hun hoofd zelf allerlei afwegingen en kronkels beginnen maken, het is dus belangrijk dat je die gedachten al een beetje in de juiste richting op gang brengt.

Bij het opstellen van zo'n verhaallijn moet je jezelf ook een beetje uitdagen. Itereer een paar keer op de verhaallijn, klopt de volgorde? Leg te veel of weinig focus op iets? Laat ik iets beter weg? Wat is de hoofdboodschap?

"Setting the scene" is tevens een aanloop naar goede "principes" die het kader van de oplossing zetten. Principes waar je later op kan terugvallen bij het  "handhaven" van de architectuur.