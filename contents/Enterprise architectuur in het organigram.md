Zo hoog mogelijk in het organigram gepositioneerd zitten lijkt soms een fetish bij vele enterprise architecten. 

Het klopt dat je als enterprise architect nood hebt aan inzicht op de missie, visie en strategie van het bedrijf. Van daar uit de verbinding kunnen leggen naar de vele vraagstukken is een belangrijk element.

Maar in die redenering zou je eigenlijk naast de CEO moeten én een plaats moeten hebben in de raad van bestuur. Dat kan natuurlijk niet.

Vanuit het principe dat je architectuur doet in "alle lagen van de roganisatie" maakt het eigenlijk niet echt uit waar je in het organogram woont. Het is wel belangrijk dat je natuurlijk op het juiste moment rond de juiste tafel kan zitten. 

Als een bedrij heel hiërarchisch georganiseerd is kan dat wel een uitdaging zijn. Net daarom kan het wel een hulpmiddel zijn, om zelf goed na te denken of je eigen organisatiemodel en ritme. Als de organisatie zelf moeite heeft om door muren van het organogram te breken, organiseer zelf dan initiatieven of overlegmomenten die dat wel doen.

Het kan moeilijk zijn om het C-level daarbij te betrekken. Hier kan het helpen om vooral van onderuit te werken gericht op resultaat, met geduld, worden je inspanningen opgemerkt en komt er meer en meer een vraag om architectuur meer te betrekken bij hun discussies.

