Als architecten zijn we natuurlijk allemaal graag bezig met "systeem denken". We brengen graag alles in kaart, zoeken verbanden, reiken graag verschillende invalshoeken aan.

We gebruiken daarbij onze eigen toolset (een Enterprise architect tool), frameworks (Archimate), methodes (capability mapping) etc... 

We moeten ten allen tijde blijven beseffen dat dit allemaal maar "tools" zijn.

Vaak dreigen architecten zich daar in te verliezen en daardoor hun ogen niet meer op de bal gericht houden. 

Geen enkele C-level manager of directeur zal je afrekenen op je toolset en hoe je die gebruikt, het is wat je er mee bereikt dat belangrijk is.
Als je bij je thuis een loodgieter laat langskomen, ben je vooral geïnteresseerd in het resultaat van zijn werkzaamheden, niet in zijn gereedschapskist, laat staat, hoe ie zijn gereedschap in de kist heeft geordend. Het klopt wel, dat je verwacht dat de loodgieter professioneel gereedschap heeft en deze correct gebruikt. Als je loodgieter je heel de tijd zit te vertellen welke tools hij precies gebruikt én hoe hij deze in zijn gereedschapskist indeeld, ga je hem waarschijnlijk snel aanmanen om eens aan de job te beginnen. 

Hetzelfde geldt ook voor architecten, we nemen onze stiel ernstig en hanteren onze toolset, maar dat is niet waar we mee naar buiten moeten komen. Dat is niet waar men ons voor ingeschakeld heeft.