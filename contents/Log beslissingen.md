Hoewel je niet de documentalist bent van het bedrijf, is het wel nuttig om alle beslissingen ergens op één plek te registreren.

Als architect ben je wel vaak betrokken in het aanreiken van keuzes en de vaak daarbij horende beslissing. Achter zo'n beslissing zit vaak een redenering, een soort van principe dat de weg wijst bij toekomstige discussies.

Hoewel er vaak heel veel nadruk ligt op de te nemen beslissing, en die vaak wel ergens in de notulen van een vergadering terug te vinden is, is het vaak veel moeilijker om de rationale, of de redenering achter die beslissing op te halen. Terwijl nu net die redenering het belangrijkste is in toekomstige discussies. "Waarom hadden we dit nu alweer gekozen"?

Als architect kan het dus wel een interessant instrument zijn om dit soort beslissingen ergens te registreren of loggen. Focus daarbij vooral op het waarom en de historiek van de beslissing.

Af en toe terug grasduinen in die beslissingen en de bijhorende rationales gaan je vaak ook helpen bij nieuwe te nemen beslissingen. Ze kunnen je argumentatie verder versterken.