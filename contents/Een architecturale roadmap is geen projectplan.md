Als architect zijn we uiteraard vaak bezig met "wat voor ons ligt". Hoe zien we de dingen evolueren? En dan gebruiken we graag een "roadmap" als concept om één en ander duidelijk te maken.

Daar is niets mis mee, in tegendeel, het kan een heel verhelderende methode zijn.

We moeten wel opletten, dit kan en hoeft niet de basis te zijn, voor de evolutie van de realiteit.

In realiteit moet er met vele andere elementen rekening gehouden worden, budget, beschikbare mensen, belangrijke momenten of events, of nood aan een bepaalde operationele focus.

Architecten zijn geen "projectleiders", het is niet aan architecten om een echt uitvoerbaar plan uit te tekenen, dat is werk voor een projectleider. En gelukkig maar, het is niet aan ons om de dagelijkse voortgang en "run" van een project op te volgen en uit te voeren.

Dat heeft wel een keerzijde: we kunnen dan wel een mening hebben over hoe één en ander elkaar "logisch" zou opvolgen in een evolutie. In de praktijk kan dat wel wat stroever, of anders verlopen. 

Het is belangrijk om afwijkingen op de "architecturale roadmap" en de echte "projectplannen" te kunnen duiden en verklaren. Maar maak daar geen strijdpunt van. Hou je ogen op de richting waarin alles evolueert. Soms moet je even achteruit of zijwaarts evolueren om op de lange termijn voorwaarts te kunnen gaan.


