<!doctype html>
<html lang="nl">
<head>
  <meta charset="utf-8" />
  <meta name="viewport" content="width=device-width, initial-scale=1" />
  <meta name="description" content="Als architecten zijn we van nature uit heel vaak bezig met een systematische aanpak. Het verbaast dan ook niet dat we over ons vakgebied al heel wat gepalaverd hebben. Talloze frameworks, tools en methodes hebben we a..." />
  <title>Introductie | The Mindset Of An Architect</title>
  <link rel="stylesheet" href="../../style.css" />
</head>
<body>
  <a class="skip-link" href="#main">Ga naar inhoud</a>
  <div class="page">
    <header class="site-header">
      <a class="brand" href="../../index.html">The Mindset Of An Architect</a>
      <span class="tagline">Praktische notities voor impactvolle architecten</span>
    </header>
    <main id="main" class="main">
      
    <section class="post-shell">
      <a class="back-link" href="../../index.html">← Terug naar alle artikelen</a>
      <article class="post">
        <p class="eyebrow">The Mindset Of An Architect</p>
        <h1>Introductie</h1>
        <div class="post-date">Bijgewerkt op 2024-3-15</div>
        <div class="post-content"><p>Als architecten zijn we van nature uit heel vaak bezig met een systematische aanpak. Het verbaast dan ook niet dat we over ons vakgebied al heel wat gepalaverd hebben. Talloze frameworks, tools en methodes hebben we al bedacht en beschreven. Talloze trainingen, slidesets, boeken en conferenties zijn er al over geschreven, gemaakt of georganiseerd.</p>
<p>Zeer (te?) vaak gaat het daarbij over de “frameworks” zelf én hoe ze kunnen bijdragen in een architectuurwerking.</p>
<p>We worden daarbij te vaak meegesleurd in een reflex dat dit ook meteen een doorslag is naar wat een architect hoort te doen en wat zijn outcome hoort te zijn. </p>
<p>Als we, goed bedoeld, met die kennis het bedrijf binnenstappen, blijkt vaak dat we ons onbegrepen voelen. “Men ziet niet in hoe belangrijk ons framework wel niet is”, “Men wil niet meewerken bij het invullen van onze modellen”.</p>
<p>En eerlijk gezegd, dat ligt aan ons, architecten zelf, we vergeten immers een belangrijk element, die frameworks en tools, behoren tot ons domein, niet dat van het bedrijf. Het is onze toolset. </p>
<p>Als we impact willen hebben met ons werk, moet ons werk leiden tot feitelijk resultaat in het bedrijf, niet in onze tools, dat is maar een tussenstap.</p>
<p>In dit verhaal gaan we niet voor de zoveelste keer duiken in de frameworks, maar gaan we een kader zetten waarin je als architecten kan werken mét impact op je omgeving. Waar je écht kan sturen op de technologische architectuur, die je écht kan laten bewegen in een gewenste richting.</p>
<p>We werken daarbij vooral in op onze eigen organisatie, onze insteek, onze mindset, onze toon, ons ritme.</p>
</div>
      </article>
    </section>
    </main>
    <footer class="site-footer">
      <div class="footer-inner">
        <div>
          <p class="footer-title">The Mindset Of An Architect</p>
          <p>Een collectie inzichten over ritme, toon, en beweging in architectuur.</p>
        </div>
        <div class="footer-links">
          <a href="../../index.html">Home</a>
        </div>
      </div>
    </footer>
  </div>
</body>
</html>