<!doctype html>
<html lang="nl">
<head>
  <meta charset="utf-8" />
  <meta name="viewport" content="width=device-width, initial-scale=1" />
  <meta name="description" content="&quot;We moeten iets doen met data&quot;, &quot;We moeten meer bezig zijn met AI&quot; Vaak schiet het C-level van een bedrijf wakker rond bepaalde actuele thema's en vinden ze unisono dat er meteen werk moet gemaakt worden van de ene of..." />
  <title>Problemen zoeken voor oplossingen | The Mindset Of An IT Architect</title>
  <link rel="stylesheet" href="../../style.css" />
</head>
<body>
  <a class="skip-link" href="#main">Ga naar inhoud</a>
  <div class="page">
    <header class="site-header">
      <a class="brand" href="../../index.html">The Mindset Of An IT Architect</a>
      <span class="tagline">Praktische notities voor impactvolle architecten</span>
    </header>
    <main id="main" class="main">
      
    <section class="post-shell">
      <a class="back-link" href="../../index.html">← Terug naar alle artikelen</a>
      <article class="post">
        <p class="eyebrow">The Mindset Of An IT Architect</p>
        <h1>Problemen zoeken voor oplossingen</h1>
        <div class="post-date">Bijgewerkt op 2024-3-15</div>
        <div class="post-content"><p>“We moeten iets doen met data”, “We moeten meer bezig zijn met AI”
Vaak schiet het C-level van een bedrijf wakker rond bepaalde actuele thema’s en vinden ze unisono dat er meteen werk moet gemaakt worden van de ene of de andere nieuwe technologie.</p>
<p>En heel vaak zijn er dan ook meteen vele kandidaten om daarmee aan de slag te gaan. Want het is natuurlijk fijn met noviteiten te kunnen bezig zijn, even de “balast van gisteren” achter je te kunnen laten en met een frisse benadering aan iets te kunnen beginnen.</p>
<p>Heel vaak treedt dan het een haastige zoektocht in werking waar we de nieuwste tech X of Y kunnen gaan inzetten. Met de oplossing in de hand gaat men op zoek naar een probleem dat men daarmee kan aanpakken. Terwijl het eigenlijk andersom zou moeten gebeuren. </p>
<p>Bovendien ga je daarbij vaak een ander negatief fenomeen voeden. De kans is groot dat de mensen die opstaan om dit te doen, net diegene zijn die al sterk aan het performen zijn (want het is toch logisch dat we onze sterkste spelers inzetten op innovatieve trajecten?), of die op dat ogenblik tijd en ruimte hebben. En laat die nu vaak net op de gebieden werken waar niet de grootste problemen zitten. Diegene die waarschijnlijk niet de hand opsteken, zijn diegene die da handen vol hebben, verdrinken in het werk en met vele dagelijkse beslommeringen te maken hebben. En zijn het niet die afdelingen die misschien de hulp en innovatie het meeste nodig hebben?</p>
<p>Bijkomend ga je het contrast tussen de domeinen (en mensen) waar we sterk performen nog groter maken met de domeinen (en mensen) waar er (door allerlei beslommeringen) mindere performantie is. Het gevoel van een “bottle neck” in de organisatie, met de nodige frustraties, gaat alleen maar toenemen.</p>
</div>
      </article>
    </section>
    </main>
    <footer class="site-footer">
      <div class="footer-inner">
        <div>
          <p class="footer-title">The Mindset Of An IT Architect</p>
          <p>Een collectie inzichten over ritme, toon, en beweging in architectuur.</p>
        </div>
        <div class="footer-links">
          <a href="../../index.html">Home</a>
        </div>
      </div>
    </footer>
  </div>
</body>
</html>